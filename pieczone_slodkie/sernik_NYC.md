# Sernik z NYC

Najklasyczniejszy sernik z Nowego Jorku. Przepis zgarnięty chyba z [tasty](https://tasty.co).
Pisałem też kiedyś o nim na [a,,](https://sensu.stricte.net/sernik-z-big-apple-b64e04d94c21), ale on tam wtedy nie wyszedł, a i ja w tamtym czasie gówno wiedziałem o serniku. 
Żyjąca i aktualna wersja jest tu. 

## Uwaga!
__Jest to sernik ze sera z wiaderka, jeżeli jesteś konserwatywnym zwolennikiem mielenia sera, odejdź__

## Pieczenie
Piecze się długo i prawie w wodnej kąpieli. 
- 2,5h w 150°C a nawet 140°C.
- potem stygnie w zamkniętym piekarniku
- potem spędza noc w lodówce

## Składniki na sernik
- 5 jaj
- 2 amerykańskie filiżanki jogurtu greckiego
- wiaderko (1kg) sera (preferuję presidenta)
- 100 gramów masła
- 1,5 filiżanki cukru 
- łyżka stołowa soku z limonki

## Składniki na polewę
- ze cztery łyżki cukru
- łyżka masła
- trochę soli
- dwie łyżki mleka

## Działania

Rzeczy będziemy miksować. __Bardzo__ istotne jest, żeby masy nie przemiksować. Mikser na niski bieg i bez przesady. 
Masło topimy w mikrofali i wlewamy do sera, razem z jogurtem.  
Mieszamy.  
Dodajemy cukier.  
Mieszamy.  
Dodajemy sok z limonki, jaja po jednym, za każdym razem mieszając. 

Tortownicę wykładamy papierem do pieczenia. Wylewamy masę. 

I teraz, jeżeli chodzi o pieczenie. Powinno się piec w kąpieli wodnej, ale każda tortownica, jaką testowałem, ciągnie wodę. Zamiast kąpieli wodnej robię coś innego. W zasadzie chodzi o to, żeby utrzymać dużą wilgotność piekarnika, więc pod tortownicę z serem (piętro niżej) dodaję formę do tarty wypełnioną wodą. U mnie się sprawdza. Nie mam wody w serniku.  

Pieczemy 2,5h, potem zostawiamy w piekarniku do ostygnięcia. Potem przekładamy do lodówki. 

Rano sernik przekładamy z tortownicy na jakiś talerz (na dwa razy, raz do góry nogami potem normalnie) i przygotowujemy polewę. 

Cukier rozpuszczamy z masłem w rondelku, cały czas mieszając. Trochę trzeba go skarmelizować, dodajemy sól (w zależności jak bardzo słony karmel ma być). Na końcu dodajemy mleko i bardzo energicznie mieszamy. Mogą się porobić grudki cukru. Ja lubię. 
Mieszamy aż do schłodzenia. Polewamy sernik. 



