# rahnidos's cookbook
To jest moje repozytorium przepisów kulinarnych. Nie ma nic wspólnego z programowaniem, ale w sumie GitHub nadaje się nieźle do trzymania notatek w markdownie oraz do ewentualnego udostępniania tychże. 

## po co?

Po pierwsze po to, żeby mieć rzeczy zebrane w jednym miejscu, a nie latać po całym necie, kiedy potrzebuję przepisu, bo gdzieś na jakiejś stronie go widziałem. 

Po drugie, bo czasem wprowadzam modyfikacje albo eksperymentuje, jak czegoś nie mam, albo nie lubię. I chciałbym te modyfikacje zapamiętać. I nie potrafię. To zapisuję.  

Po trzecie, bo czasem ktoś zapyta, _a weź daj przepis_, i znowu zaczyna się szukanie po necie albo innych notatkach. Publiczne repozytorium daje możliwość przesłania linka. I już. 

## podziały i kategorie

W sumie to tu chyba nie trzeba wyjaśniać za dużo:
- na obiad - dania co je można jeść na kolację
- pieczone słodkie - ciasta, ciastka i tym podobne
- pieczone niesłodkie - wypadkowa dwóch powyższych kategorii
- słodkie niepieczone - dania z cukru

## kwestie autorskie

Przepisy tu zawarte czasem są moje, czasem są tylko modyfikowane przeze mnie a czasem nawet nie. Jeżeli nie są, to staram się podawać źródło, ale nie zawsze je pamiętam/znam. 


